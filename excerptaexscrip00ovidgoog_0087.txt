70 narauonrnopeon

Nec cedit nisi sorte mihi? Sed tanta cupido
Si tibi discidii; repetat Proserpina coelum :·
Lege tamen certh 3 si nullos contigit illic
Ore cibos: nam sio Parcarum soedere cautum est.’
Dixerat. At Cereri eertum est educere natam. 370
Non ita lata sinunt: quoniam jejunia virgo
Solverat: et, cultis dum simplex errat in hortis,
Poeniceum curvi decerpserat arbore pomum:
Sumptaque pallenti septem de cortice grana
Presserat ore suo: solusque ex omnibus illud 375
Viderat Ascalaphus: quem quondam dicitur Orphne,
Inter Avernales haud ignotissima nymphas,
Ex Acheronte suo survis peperisse sub antris
Vidit: et indicio reditum crudelis ademit.
Ingemuit regina Erebi; testemque profanam 380
Fecit avem: sparsumque caput Phlegethontide lymphis
In rostrum, et plumas, et grandia lumina vertit.
Ille sibi ablatus fulvis amicitur ab alis3
Inque caput crescit; longosque reflectitur ungues3
Vixque movet natas per inertia brachia pennas; 385
F oedaque fit volucris venturi nuntia lucttis,
Ignarus bubo, dirum mortalibus omen.
At medius fratrisque sui moestaeque sororis
Jupiter ex aequo volventem dividit annum.
Nunc dea, regnorum numen commune duorum, 390
Cum matre est totidem, totidem cum conjuge menses.
Vertitur extemplo facies, et mentis, et on's:
N am, modb quae poterat Diti quoque moesta videri,
Laeta deae srons est: ut sol, qui tectus aquosis
Nubibus ante fuit, victis uhi nubibus exit. 395

 

