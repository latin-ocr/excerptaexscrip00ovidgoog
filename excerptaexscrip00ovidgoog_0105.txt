88 nnrnuonrnosnou

Deseruitque ducem: coelique cupidine tractus
Altius egit iter. Rapidi vicinia solis
Mollit odoratas, pennarum vincula, ceras
Tabuerant cera: n‘udos quatit ille lacertos:
Remigioque carens uon ullas percipit auras.
Oraque crorulei, patrium clamantia nomen,
Excipiuntur aqui: quae nomen traxit ab illo.
At pater infelix, nec jam pater, ‘lcare,' dixit,
‘ lcare,’ dixit, ‘ubi es? qui te regione requiram?
lcare,' dicebat: pennas adspexit in undis,
Devovitque suas artes; corpusque sepulcro
Condidit, et tellus a nomine dicta sepulti.
Hunc miseri tumulo ponentem corpora nati
Garrula ramosi prospexit ab ilice perdix,
Et plausit pennis, testataque gaudia cantu est;
Unica tunc volucris, neo visa prioribus annis,
Factaque nuper avis, longum tibi, Daedale, crimem
Namque huic tradiderat, satorum ignara, docendam
Progeniem germana suam, natalibus actis
Bis puerum senis, animi ad praecepta capacis.
llle etiam medio spinas in pisce notatas
Traxit in exemplum: ferroque incidit acuto
Perpetuos dentes ; et serrae reperit usum.
Primus et ex uno duo ferreabrachia nodo
Vinxit; ut, aequali spatio distantibus illis,
Altera pars staret3 pars altera duceret orbem.
Daedalus invidit ; sacrique ex arce Minervae
Praecipitem mittit, lapsum mentitus. At illum,
Quae lavet ingeniis, excepit Pallas: avemque
Reddidit, et medio velavit in aare pennis.
Sed vigor ingenii quondam velocis in alas,
Inque pedes abiit: nomen, quod et ante, remansit.

 

