68 METAMORPHOSEON

Venit et ad Cyanen: ea, ni mutata fuisset,
Omnia narrasset, sed etos et lingua volenti
Dicere non aderant: nec, quo loqueretur, habebat.
Signa tamen manifesta dedit: notamque parenti, 305
Illo forte loco delapsam, gurgite sacro
Persephones zonam summis ostendit in undis.
Quam simul agnovit, tanquam tum denique raptam
scisset, inornatos laniavit diva capillos:
Et repetita suis percussit pectora palmis. 310
Nec scit adhuc ubi sit: terras tamen increpat omnes3
Ingratasque vocat, nec frugum munere dignas.
Trinacriam ante alias, in qud vestigia damni
Reperit. Ergo illic saevai vertentia glebas
Fregit aratra manu3 parilique irata colonos 315
Ruricolasque boves leto dedit; arvaque jussit
Fallere depositum, vitiataque semina secit.
Fertilitas terra, latum vulgata per orbem,
Cassa jacet: primis segetes moriuntur in herbis:
Et modo sol nimius, nimius modo corripit imber. 320
Sideraque, ventique nocent: avidaeque volucres
Semina jacta legunt: lolium, tribulique fatigant
Triticeas messes, ot inexpugnabile gramen.
Tum caput Eleis Alpheias extulit undis:
Rorantesque comas a fronte removit ad aures: 325
Atque ait: ‘O toto quaesitae virginis orbe,
Et frugum genitrix, immensos siste labores:
N eve tibi fidae violenta irascere terrae.
Terra nihil meruit: patuitque invita rapina.
Nec sum pro patria supplex: huc hospita veni. 330
Pisa mihi patria est3 et ab Elide ducimus ortum.
Sicaniam peregrina colo: sed gratior omni
Haec mihi terra solo est. Hos nunc Arethusa penates,

 

